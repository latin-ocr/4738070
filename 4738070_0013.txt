Ineunte proximi anni vere a Muellenhoffio, praeceptore summe vene-
rando mihi traditae sunt, quibus studium navarem, glossae quae-
dam Theodiscae ad Vergilii carmina adscriptae. exstant in biblio-
thecae imperialis Parisiensis codice latino, qui nunc signatus est
numero 9344, olim vocabatur ‘supplement latin 683’. est codex
membranaceus, saeculi undecimi, formae maximae, continet praeter
Vergilii opera, quae initium capiunt ab eclogae quintae versu vige-
simo octavo: ‘interitum montesque, inde a folio 191 etiam ‘Pris-
ciani in XII principalibus versibus Aeneidos tractatum'. pertinent
glossae ad Bucolica, Georgica, Aeneidos libros decem priores, prin·
cipio quidem singulis vocibus adiectae, postea vero maximam par-
tem in margine utroque notatae. voces has theodiscas anno 1865
G. Frohner descripsit, postea, cum ipse, aliis in studiis detentus,
edendi negotium* suscipere nollet, ad Simrockum detulit. Quas vir
ille clarissimus ea qua erga amicos utitur facilitate animi humani-
tateque dono dare haud cunctatus est Muellenhoffio‚ cuius rogatu
denuo ab Ernesto Martino sunt collatae auctaeque. aliquot denique
locis in meum usum manuscriptum inspexit Jos. Herzius amicus,
qui nunc Parisiis versatur.

Sed antequam ad has ipsas glossas contemplandas transe0,
breviter de ceteris interpretamentis Theodiscis ad Vergilium spec-
tantibus, quae quidem mihi in notitiam pervenerunt, agam, quia
postea nonnunquam ea commemorare coactus ero.

Vetustissimae eae glossae mihi videntur esse, quae in vocabu-
lario Selestadiensi (apud Hauptium V.) sextum locum obtinent
quasque iam G. Wackernagelius animadvertit maxime ad Vergi-
lium pertinere. quae quamvis nunc, in ordinem alphabeticum redac-
tae, glossarii formam prae se ferant, facile tamen est ad intelli·

gendum, collectas eas esse ex codice aliquo Vergiliano, in quo
1

